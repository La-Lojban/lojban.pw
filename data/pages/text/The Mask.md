---
title: "The Mask"
---

<div class="w-full">
  <input
    type="checkbox"
    id="hide-column-lojbo"
    class="hide-column-checkbox-lojbo"
  /><label
    for="hide-column-lojbo"
    class="hide-column-button-lojbo inline-block rounded-l bg-blue-500 hover:bg-blue-600 focus:bg-blue-600 text-white font-bold uppercase leading-normal select-none py-2 px-4"
    >lojbo</label
  ><input
    type="checkbox"
    id="hide-column-glico"
    class="hide-column-checkbox-glico"
  /><label
    for="hide-column-glico"
    class="hide-column-button-glico inline-block rounded-r bg-blue-500 hover:bg-blue-600 focus:bg-blue-600 text-white font-bold uppercase leading-normal select-none py-2 px-4"
    >glico</label
  >
  <table
    class="mt-2 table-fixed max-w-full border font-light dark:border-neutral-500 text-left text-sm"
  >
    <thead class="border-b italic dark:border-neutral-500">
      <tr>
        <th scope="col" class="px-6 py-4 column-class-lojbo">lojbo</th>
        <th scope="col" class="px-6 py-4 column-class-glico">glico</th>
      </tr>
    </thead>
    <tbody>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td
          class="font-bold text-left align-text-top px-6 py-4 column-class-lojbo"
        >
          ni'o la'e di'e tordu nu ciksi la'e noi lisri vau le firgai lu'u noi la
          .stanislav.lem. finti
        </td>
        <td
          class="font-bold text-left align-text-top px-6 py-4 column-class-glico"
        >
          from Stanisław Lem's novel 'The Mask'
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          .i la gleki cu fanva fi le lojbo
        </td>
        <td class="text-left align-text-top px-6 py-4 column-class-glico">
          English adaptation
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          .i ca le krasi cu manku gi'e lenku fagri gi'e ze'u cladu savru
        </td>
        <td class="text-left align-text-top px-6 py-4 column-class-glico">
          In the beginning there was darkness and cold flame and lingering
          thunder.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          .i mi kargau le kanla be mi gi'e ze'i cisma gi'e klama le crane .i je
          le taxfu pe le ninmu cu kansa mi le ka muvdu .i dansycu'u bu'u le
          zdani be le noltrunau
        </td>
        <td class="text-left align-text-top px-6 py-4 column-class-glico">
          - I opened my eyes and smiled, and moved forward, and her dresses
          moved with me. - This was the court ball.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          .i vi le jamfu be le ve'a marmaro pixra cu sanli fa le pa nanmu poi
          mleca le ro drata le ka clani .i ne'a ra mi de'a klama tai lo da'i nu
          mi djica le nu mi krorinsa ra i ra na zukte le ka catlu mi i ra du le
          noltrunau
        </td>
        <td class="text-left align-text-top px-6 py-4 column-class-glico">
          - At the foot of a marble statue stood a man shorter than the rest. -
          Passing him I stopped as if I wished to curtsy low to him. - He did
          not deign to look upon me. - He was the King.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ku'i ma jai se djica ra fai tu'a mi fa ma ke'u
        </td>
        <td class="text-left align-text-top px-6 py-4 column-class-glico">
          But what could he want of me, what?
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          .i mi du ma
        </td>
        <td class="text-left align-text-top px-6 py-4 column-class-glico">
          And who was I?
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i crane fa le klaji noi da'i mi klama fo ke'a tai lo fu'e da'i nu mi
          noltruni'u da vau fo ke'a noi pluta fo lu'i le ro prenu fu'o .i ku'i
          ma stuzi gi'e se klama mi tai ku
        </td>
        <td class="text-left align-text-top px-6 py-4 column-class-glico">
          - There opened up a corridor, that I might walk like some Queen down
          the path parted through humanity. - But to where was I walking thus?
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ma prenu gi'e se klama mi
        </td>
        <td class="text-left align-text-top px-6 py-4 column-class-glico">
          To whom.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i le fange prenu cu catlu mi i ra dunli mi le ka se pendo no da
        </td>
        <td class="text-left align-text-top px-6 py-4 column-class-glico">
          This stranger looked at me – just as utterly alone as I.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ra co'a sanli gi'e klama fa'a mi i re roi stapa gi'e de'a muvdu i mi
          zukte fi lo nu ju'a fe le xancidni fa le clupa pe le falnu pe mi cu
          kluza ja'e lo nu ri farlu
        </td>
        <td class="text-left align-text-top px-6 py-4 column-class-glico">
          - He rose and came towards me. - Two steps and he stopped. - I let
          slip from my wrist the little loop of my fan. - For it to fall.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i lu doi nolni'u to'i sa'a ra cusku toi y le falnu pe do li'u
        </td>
        <td class="text-left align-text-top px-6 py-4 column-class-glico">
          ‘Madam’, he said, ‘Your fan…’
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i lu doi nolnau do'u ei pei zu'e mi za'u re'u farlu li'u i mi cisma
        </td>
        <td class="text-left align-text-top px-6 py-4 column-class-glico">
          - ‘Sir’, I said, ‘must I drop it again?’ - And I smiled.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ra pu fliba le ka facki fi lo se spusku
        </td>
        <td class="text-left align-text-top px-6 py-4 column-class-glico">
          He was at a loss for what to say.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ze'u nicte fau lo nu savru i ri'a tu'a lei prenu mi'a simxu le ka
          ta'e co'a sepli gi'e ku'i di'a kansa
        </td>
        <td class="text-left align-text-top px-6 py-4 column-class-glico">
          The night was long and clamorous, the huge crowd constantly separated
          us, yet we kept finding each other.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ca le midju be le nicte mi'a klama vi le noltrunau i je ri na zukte
          le ka klama fa'a mi'a i le noltrunau na zukte fi lo nu ri birti vau
          tai lo da'i nu ri lacri mi le ro co'e
        </td>
        <td class="text-left align-text-top px-6 py-4 column-class-glico">
          - When in the late hours we passed by His Majesty, the ruler did not
          even bother to look in our direction. - He did not make sure, as
          though he knew that he could trust me completely.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i baziku mi'a co'a simxu le ka sepli
        </td>
        <td class="text-left align-text-top px-6 py-4 column-class-glico">
          Not long afterwards we parted.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi klama le bartu fau lo nu mi djuno no da le zdani be mi a le ckaji
          be le ka mi klama fi ce'u a le jai se kanpe be fai le ka mi catlu ce'u
          i je mi djuno le du'u na vajni
        </td>
        <td class="text-left align-text-top px-6 py-4 column-class-glico">
          I went out, not having the least idea of where I lived, whence I had
          arrived, whither I would turn my eyes, I only knew that these things
          did not rest with me.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i su'o da pu cpedu fi le carce seva'u mi i le nenri cu kunti i le
          manku pe le nenri se gusni no na'i da i sa'e kunti
        </td>
        <td class="text-left align-text-top px-6 py-4 column-class-glico">
          - Someone called my carriage. - The body of the carriage was empty. -
          The darkness of the interior was no absence of light, it was a void.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi zukte le ka di'a morji fi mi i mi lifri le ka pu co'a cikna vi le
          vorme be fi le ve'u kumfa i ku'i mi ka'e morji fi le ba'e purci be le
          nu me ka bu
        </td>
        <td class="text-left align-text-top px-6 py-4 column-class-glico">
          - I turned to myself. - I recollected waking at the door of the palace
          hall, and still I could reach back.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ie purci i bu'u ma mi voi nolprenu to nolprenu xu toi pu la'e di'u i
          ma krasi mi
        </td>
        <td class="text-left align-text-top px-6 py-4 column-class-glico">
          - Before that – yes, exactly. - Where was I – was it!? – before that?
          - Where did I come from?
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i so'i danfu cu denpa pe'a i au da'i pa da go'i
        </td>
        <td class="text-left align-text-top px-6 py-4 column-class-glico">
          A chorus of answers, ready, waiting; if only there had been a single
          chain of them!
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i la .du,enas. zo'u clani dinju gi'e cripu gi'e krixa ca le nicte gi'e
          ciblu
        </td>
        <td class="text-left align-text-top px-6 py-4 column-class-glico">
          The Duenna: a tower, a drawbridge, shouts in the night, blood.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ku'i la .angelitas. zo'u blabi bitmu gi'e sudga palma gi'e cilce
          gerku
        </td>
        <td class="text-left align-text-top px-6 py-4 column-class-glico">
          But as Angelita: white walls, withered palms, wild dogs.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ku'i le cimoi be le le'i nu mi renvi kei zo'u purdi fi le jai te
          jensi i je valsi le ckaji be le ka nau na ku jai se jimpe be mi gi'e
          ju'o pu ja'a ku jai se jimpe
        </td>
        <td class="text-left align-text-top px-6 py-4 column-class-glico">
          - But then my third existence: trimmed gardens, gardeners with
          clippers. - And these words; I did not know now what they meant, but
          surely I knew once.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ku'i la'e do'i na cumki sei mi smusku be fi mi i le fatci na ka'e
          natfe le fatci i ga mi pu bilma gi mi ca ca'o bilma i le ci citri pu
          ca'o se lifri mi i mi ka'e cuxna tu'a pa le go'i ije ku'i mi ca'o
          senpi fi le te cuxna i ma du mi
        </td>
        <td class="text-left align-text-top px-6 py-4 column-class-glico">
          - But such a thing was impossible, I told myself. - Truth cannot
          contradict itself. - Either I had been mad, I told myself, or I was
          mad still. - These genealogies revolved within me, each one could take
          on substance, but I remain irresolute among these possibilities. - Who
          was I?
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i uo mi de'a lanli le fenra poi du mi gi'e na du mi i di'a lifri le pa
          fatci i pa da fasnu ije da du tu'a le noltrunau joi le vanci dansycu'u
          joi le nanmu i tirse pe'a dimna i no prenu ka'e ku fapro gi'a rivbi
          gi'a fanta gi'a cliva
        </td>
        <td class="text-left align-text-top px-6 py-4 column-class-glico">
          - So I retreated from the abyss that was myself and not myself. - And
          now back to that which was one, only one. - The King, the evening
          ball, the court and that man. - The iron presence of destiny. - One
          would now no longer be able to refuse, evade, withdraw, escape.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i xu fasnu tai lo sarcu i da'i va'o lo nu mi se ponse le noltrunau vau
          ta'i ma mi djuno le se nundumu be nu bu i va'o lo da'i nu le noltrunau
          cu jai rinka le co'e vau ki'u ma mi pu ku audji le ka krorinsa ra kei
          gi'e ku'i ca le krasi na ku zukte ka bu i pei le platu e le nu zukte
          cu se cfila
        </td>
        <td class="text-left align-text-top px-6 py-4 column-class-glico">
          - Had everything truly happened in the way it was supposed to? - If I
          was the property of the King, then how was I able to know this? - If
          he was behind everything, then why had I wished to make obeisance to
          him but had not done so at first? - Could it be that some flaw lay in
          the design and execution?
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi plipe gi'e katna le kicne ije le sudga je rufsu cu se sance le
          savru vi le denci be mi i mi sputu le cilta i le dinko be mi co'a
          spofu i la'e di'u tadji tu'a mi a ju'o cu'i le bradi i i'a nai i'a nai
          i'a nai
        </td>
        <td class="text-left align-text-top px-6 py-4 column-class-glico">
          - I jumped up, I tore the padding, dry, coarse material crackled in my
          teeth. - I spat out threads, my fingernails were snapping, good, that
          was it, that was the way, I didn't know whether against myself or
          someone else, but no, no, no, no, no, no.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi viska le gusni i mi pu'i se tunta i mutce be le ka ruble cortu i
          tunta gi'e ba bo kunti i kunti
        </td>
        <td class="text-left align-text-top px-6 py-4 column-class-glico">
          - I saw a light. - I was pricked. - A tiny, barely noticeable pain, a
          prick and then nothing. - Nothing.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i bu'u le purdi cu ctino le dilnu i je panka le nobli i mi'a re mei i
          na'e banli gi'e no'e zabna fadni gi'e cinpa'i gi'e na pacna i iu carmi
          prami gi'e milxe gi'e ku'i ue fadni gi'e uo rinka lo nu mi desku gi'e
          zenba le ka ma kau se slilu le risna be mi i je ku'i cmalu gi'e na
          bancu gi'e tamsmi
        </td>
        <td class="text-left align-text-top px-6 py-4 column-class-glico">
          - The garden was overcast. - The royal park and the two of us. -
          Cheap, ordinary, romantic, filled with despair. - Oh it was a
          passionate love, tender and altogether ordinary. - Very great, it
          caused me to tremble, it quickened my pulse. - And very small, being
          limited in me, subject to the style.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ze'a le djedi be li re le ka prami cu ca'o cuntu tai lo drani i mi
          pu audji le ka dunda fi ra fe tu'a le xadni be mi ku e le kernelo be
          mi tai lo tre'endi va'o lo tcaci tai lo nu mi nobli tarti i mi pu
          zifre bai le se zukte be le nolraitru
        </td>
        <td class="text-left align-text-top px-6 py-4 column-class-glico">
          - In two days the love affair had progressed in due form. - I wanted
          to give myself to him body and soul, in the manner of the fashion,
          according to custom, the etiquette of the court. - I was at Liberty
          within the confines of the Royal will.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ca le vanci be le ci moi mi facki fi le sevzi be mi i mi de'a dasni
          le taxfu ne'a le minra gi'e lunbe sanli tai lo da'i nu mi ve'a rokci i
          ne'i le glare je ranti senta be fi le betfu su'o da noi mi ganse cu
          jdari
        </td>
        <td class="text-left align-text-top px-6 py-4 column-class-glico">
          - On the evening of the third day I finally set about discovering who
          I was. - I stripped in front of the pier glass and stood naked in it
          like a statue. - Under the warm, soft outer layer of the belly I met
          with resistance, hard, unyielding.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi co'a jgari le jai rai cmalu dakfu i mi katna le pagbu be le xadni
          bei koi le dizlo be le betfu fi le'i re da fau lo nu gau mi trati fa
          le denci gi'e ganlo fa le kanla vau ji'e lo nu mi stali i le'i senta
          tai lo nu lu'a ri blabi skapi cu co'a simxu le ka sepli i je fo mi te
          minra fe mi voi skari le'e rijno kei gi'e simsa le'e tarbi poi ve'u se
          canlu i ti na du su'o fange a su'o drata i ti za'u re'u du mi i ii sai
          catlu le nei tai
        </td>
        <td class="text-left align-text-top px-6 py-4 column-class-glico">
          - I picked up the smallest Lancet. - I cut the body in half
          practically to the groin, violently, clenching my teeth and shutting
          my eyes as tightly as I could. - Layers separated, like white leather,
          and in the mirror I saw a silver, nestled shape, as of an enormous
          fetus. - It was not it, a foreign thing, different another, it was
          again myself. What horror, terror, to look at oneself thus!
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ra smaji pagre gi'e tai mo'u klama le nenri i fau bo ra jgari to tai
          tu'a lo nu ciksi gi'a bandu toi le ve'u bakfu be le xunre rozgu i ra
          ganse gi'e na jundi gi'e nu'o jimpe i na ka'e jimpe
        </td>
        <td class="text-left align-text-top px-6 py-4 column-class-glico">
          - He sneaked in, entered thus, holding out before him – as if in his
          justification and defense – a huge shield of red roses. - He saw, but
          did not notice, did not yet understand, could not.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i flira ra i smaji inmo li ii ca le nu vofli i co'u prami
        </td>
        <td class="text-left align-text-top px-6 py-4 column-class-glico">
          - His face, his silent scream in flight. - Love died.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi catlu mi poi se minra i du mi to'i sa'a mi smaji cusku fi mi toi
          i ca'o du mi i ca bo le vrici lisri be mi co'u se lifri mi i mi co'a
          jimpe i le ka vimcu le canti cu se zukte fi le se kanpe be le finti be
          le cartu i kanpe lo nu mi pante gi'e ba bo co'u fanta
        </td>
        <td class="text-left align-text-top px-6 py-4 column-class-glico">
          - I looked at myself in the glass. - This was I, I told myself
          wordlessly, I. Still I. - And at the same time the manyfold past
          dulled and died within me. - I began to realize. - The act of
          self-evisceration represented a foreseen part of the plan, designed
          for just such an eventuality, in order that my rebellion turn out to
          be, in the end, my total submission.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi bajra klama le manku purdi e le derxi i mi kakne lo ka zi jersi
          ra fau lo nu ra se cfipu gi'e badri i ku'i mi na zukte
        </td>
        <td class="text-left align-text-top px-6 py-4 column-class-glico">
          - I ran out into a garden dark and dump. - I could have gone straight
          after him and run him down in his utter helplessness of confusion and
          despair, but I did not do this.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi lanli le jai se kakne be mi i fau lo nu mi ca'o pensi tai le jai
          purci kei mi tarti le ka sazri le cnino xadni be mi ku noi se finti fo
          le te gusni jinme fi le ckaji le ka ei ju'a mi co'a zukte fi ce'u
        </td>
        <td class="text-left align-text-top px-6 py-4 column-class-glico">
          - What occupied me now was the extraordinary subtlety of distinction
          which I possessed. - Still able to think with my former skill and
          ease, I yielded at the same time to this new body, its shining metal
          had written into it movements which I began to execute.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i le zunle fepri be mi cu lenku i le pritu fepri be mi cu glare i le
          se selci je nenri kanla be mi i mi ganse le panci be le ba'o se prami
          ja'e le nu mi ka'e jersi ri i mi re roi carna gi'e bajra fa'a le crane
          ce'e fau le nu mi ganse le panci .i ei klama fo le mi pluta
        </td>
        <td class="text-left align-text-top px-6 py-4 column-class-glico">
          - My cold left lung; right lung, hot. - My faceted internal eye. - I
          took in the smell of my unsuitor, unlover, so I could follow in his
          track. - I circled once and twice, then sped straight ahead, having
          caught the scent and thus hit upon the right course, which would be
          mine now until the end.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi ca'a bajra ca le nu carvi e le nu glare ce'e pa'o le foldi e le
          fenra e le bakfu be lo spati
        </td>
        <td class="text-left align-text-top px-6 py-4 column-class-glico">
          I run through rains and scorching suns, fields, ravines and thickets.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi na'o na ku sipna i se ki'u bo ca le'e nicte mi bajra si'a pa'o le
          so'i ve'i tcadu
        </td>
        <td class="text-left align-text-top px-6 py-4 column-class-glico">
          I did not require sleep, thus in the night too I ran through villages,
          settlements, small towns.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi culno le panci be ra tai lo nu ri jai se nupre i mi ta'e no'e
          sanji ri'a lo nu mi na jimpe le du'u mi jersi ma kau kei gi'e djuno no
          drata be lo nu mi zukte fi lo nu mi ca'o bajra ja'e lo nu le fulta
          pulce ca'o se ganse mi
        </td>
        <td class="text-left align-text-top px-6 py-4 column-class-glico">
          - His odor filled me with completely, like a promise. - My mind,
          particularly during the night runs, drew into itself till I did not
          know whom I was tracking, I knew only that my will was to rush on, in
          order that this poor of airborne motes singled out for me.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ku'i co'i cabdei lo nu mi co'u ganse le panci ge le mi dizlo gi le
          mi galtu i je mi cinmo lo ka se funca lo mabla gi'e ckaji le ka no da
          prali fi tu'a ce'u noi ti'e prane
        </td>
        <td class="text-left align-text-top px-6 py-4 column-class-glico">
          But the day came when my lower sense of smell went idle, in vain too I
          sought the scent with my upper smell, and I experienced a feeling of
          misfortune, of the uselessness of all my perfection.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi co'a ku zvati le rotsu korbi be lei canre gi'e sanli ca lo nu mi
          desku i le tuple remei poi pamoi cu pencu le dargu noi se cpana lei
          bogjinme i je le tuple re mei poi re moi cu pu'o to'o cadzu fa'a le
          za'u bitmu le noi carmi blabi vau ve'i barda zdani be le se lijda
        </td>
        <td class="text-left align-text-top px-6 py-4 column-class-glico">
          - I found the crossroads where the sand had gradually disappeared, and
          stood quivering. - One pair of legs pulled blindly down the road
          covered with lime dust, while the other pair drew me in the opposite
          direction, where the walls of a small monastery gleamed whitely.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ca lo nu mi lanli mi vau mi cpare fi le vorme be fo le zdani be'o
          noi ne'a ke'a le pa se ljida cu sanli i mi cpedu fi sondu bu fe lo nu
          ri lanli le pa tcila be mi be'o poi mi se nandu lo ka jitro ke'a
        </td>
        <td class="text-left align-text-top px-6 py-4 column-class-glico">
          - Studying myself, I crawled heavily towards the monastery gate, under
          which stood a monk. - I asked if he would permit me to confess to him
          a certain matter, which I had difficulty dealing with on my own.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi skicu fi sondu bu fe la'e di'e i mi pu du le pa citno ninmu poi
          gau le nolraitru cu se dimna tu'a le pa nanmu noi mi penmi fi le
          dansycu'u i je ba bo mi co'a prami ra i je mi co'u prami ca le nicte
          be ca le nu tunta i je bo mi co'a sanji le du'u mi se va'u ra mo kau
          la'a i je ca lo nu mi kanpe no drata vau gau mi le dakfu mi katna i je
          ku'i se ba'i lo nu morsi vau mi cenba i je mi co'a jersi be ra ke
          mabla crida
        </td>
        <td class="text-left align-text-top px-6 py-4 column-class-glico">
          I told him that first, I had been a young woman destined by the King's
          will for with a man whom I met at the court bowl, and that I had loved
          him till from the puncture in the night I realized what I might be for
          him, and seeing no other salvation I had stabbed myself with a knife,
          but instead of death and metamorphosis befell me, and I became to him
          a persecuting Fury.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ku'i le nu jersi cu djedi li du'e i ja'e bo mi zenba lo ka djica lo
          nu gau mi ra morsi i ki'u bo mi co'u ka'e prami ra i mi djica lo nu mi
          co'u jersi gi'e co'u gasnu lo nu lei cecmu cu kanpe lo nu morsi ri'a
          tu'a mi i ie mi djica lo nu co'u palci i je ku'i mi na djuno fi le
          tadji
        </td>
        <td class="text-left align-text-top px-6 py-4 column-class-glico">
          - However the chase had lasted, and lasted so long, that a liking for
          this man rose up in me, for I saw that I wanted desperately to kill
          him, for the reason that I could not any longer love him. - Therefore
          I wished now to discontinue the chase, and to cease arousing mortal
          fear around me, yes, I wished to remedy the evil, yet new not how.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i sondu bu retsku lu ga nai do zvafa'i ra gi do zukte ma i xu do djuno
          le du'u va'o ku do zukte ma kau li'u
        </td>
        <td class="text-left align-text-top px-6 py-4 column-class-glico">
          - He said: And what if you should find the one you seek? - Do you know
          what you will do then?
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi spusku lu doi patfu mi djuno no drata be le du'u mi na djica lo
          nu zukte le ka jai gau morsi i ku'i mi na kanpe lo nu mi na jai gau
          morsi li'u
        </td>
        <td class="text-left align-text-top px-6 py-4 column-class-glico">
          I replied: Father, I only know what I do not wish to do, but I cannot
          say that I would not be made to murder.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i sondu bu zenba lo ka pensi kei gi'e ba bo cusku lu i ga nai sei do
          pu zi skicu be fi mi do se nandu le ka bradi le bapli doi le minji gi
          ga nai do co'u bilga le ka jai gau morsi gi sei do xusra do cinmo le
          ka mulno gi'e mo sa'e li'u
        </td>
        <td class="text-left align-text-top px-6 py-4 column-class-glico">
          - He grew thoughtful , and said: If, as you indeed tell me, you
          struggle with this compulsion, O machine, and furthermore state that
          you would feel yourself delivered if the will to murder were to be
          taken from you, tell me then, just how does this will feel? - How is
          it with you?
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi spusku lu doi patfu le ka kalte gi'e facki fi lo'e prina gi'e
          sivni zgana gi'e denpa gi'e smaji muvdu gi'e vimcu lo'e prina be fi mi
          gi'e carna muvdu cu se certu be mi i le ka zukte le simsa cu mansa mi
          li'u
        </td>
        <td class="text-left align-text-top px-6 py-4 column-class-glico">
          I replied: Father, maybe it is not well with me, but concerning how to
          hunt, track , detect, ferret out , lie in wait, stalk , sneak and
          lurk, cover traces, backtrack , double back and circle, concerning all
          of this I am extremely knowledgeable and to perform such operations
          with unfailing skill gives me satisfaction.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i lu mi za'u re'u retsku fi do to'i sa'a sondu bu cusku toi i sei ko
          skicu do ba cinmo ma ca lo nu do zgana ra li'u
        </td>
        <td class="text-left align-text-top px-6 py-4 column-class-glico">
          ‘I ask you once again’, he said, ‘tell me, what will you do when you
          see him?’
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i lu ke'u doi patfu mi na djuno i to'eki'unai lo nu mi na djica le
          xlali be ra vau le proga voi se ciska fi mi kei ka'e za'u rau va'e
          vlipa li'u
        </td>
        <td class="text-left align-text-top px-6 py-4 column-class-glico">
          ‘Father, I tell you once again that I do not know, for though I wish
          him no evil, that which is written within me may prove more powerful
          than what I wish’.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i le sondu cu spusku lu do mensi mi i la'e di'u se smuni le nu mi na
          cinmo le ka zmadu do le ka vajni gi'a na vajni i le du'u do na djuno
          vau noi do stace mi zi'e noi mi jinvi le du'u ke'a fatci cu nibli le
          du'u mi do dunli ca'i le cevni i ja'o e'u kansa mi i je mi jai gau
          zgana fai do li'u
        </td>
        <td class="text-left align-text-top px-6 py-4 column-class-glico">
          - He said: ‘You are my sister. - And it means I neither raise myself
          above you nor humble myself before you. - Your ignorance, which you
          have confessed to me and which I believe, makes us equals in the face
          of Providence. - That being so, come with me and I shall show you
          something’.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi'a mo'u klama le pa mudri marbi i le fepri be mi co'a te panci le
          ru'i se jersi be mi fi le carmi i ja'e bo le tunta balre be mi co'a ku
          muvdu gi'e punli le betfu
        </td>
        <td class="text-left align-text-top px-6 py-4 column-class-glico">
          - We went to an old woodshed. - A smell entered my lungs through my
          nostrils , a smell I had pursued incessantly, and so strong here, that
          I felt my sting stir of its own accord and emerge from its ventral
          sheath.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i le sondu cu cusku lu je'u i ra pu zvati ti i ra pu sivni xabju le
          mi'a dinju i je ku'i la'u le djedi be li re le re co'u pendo cu bevri
          ra fo ti
        </td>
        <td class="text-left align-text-top px-6 py-4 column-class-glico">
          - The monk said: Yes, he was here. - He hid in our monastery, but two
          traitors carried him off five days ago.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi bajra klama le bartu fo lu'i le xadba kalri vorme gi'e traji
          sutra bajra fa'a le cmana voi jai se skicu sondu bu gi'e ga'a jbini le
          tankoi
        </td>
        <td class="text-left align-text-top px-6 py-4 column-class-glico">
          I ran out through the half-open gate and, according to the monk’s
          directions, headed full speed for the mountains visible on the
          horizon.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          mi cpare le cmana fau le nu mi se gidva le klina panci be bu'u le
          milxe glare sefta be le rokci i mi bajra ca le nu ruble pencu le rokci
          i je mi zgana je curmi le nu le ne'i nu slilu cu co'a carmi
        </td>
        <td class="text-left align-text-top px-6 py-4 column-class-glico">
          - I climbed, following the clear spoor, the odor on the warm surface
          of the stone. - I raced up barely touching the rock and I felt my
          pulse strengthening within, felt it play and sing in magnificent
          pursuit.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          le dizlo be le fenra noi se gacri le snime cu se stuzi le dinju noi ge
          nai jai bandu gi nai ze'u zdani i mi co'a jimpe le du'u du le marbi
        </td>
        <td class="text-left align-text-top px-6 py-4 column-class-glico">
          At the bottom of the gorge, which was white with snow, stood a
          building, not a house, not a castle, and I realized that it had to be
          the retreat.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ne'i smaji i mi zukte le ka ganse fi tu'a le nicte kanla be mi i je
          gau mi le stedu cu nenri le rokci kumfa
        </td>
        <td class="text-left align-text-top px-6 py-4 column-class-glico">
          - Inside silence reigned. - To see better, I activated my night vision
          and, putting my head inside the stone chamber, opened the luminous
          eyes of my antennae.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi tirna le suksa je tordu savru e ba bo le na'e klina voksa vu'o
          noi dizlo i ba ku sance le nu su'o tilju co'i farlu i ba ku smaji
        </td>
        <td class="text-left align-text-top px-6 py-4 column-class-glico">
          A sudden, short noise, followed by a babbling voice, reached me from
          below – one more sound, a hollow thud, as of a heavy object falling,
          then silence.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i mi viska le xadni noi cnita le jubme i le prenu cu fange mi i ja'e
          bo mi damba ri i le nu mi e ri e no drata cu zvati le kunti dinju cu
          manci mi
        </td>
        <td class="text-left align-text-top px-6 py-4 column-class-glico">
          - I saw beneath the table a body. - This man was a stranger to me,
          therefore a struggle had taken place. - The fact that I was alone with
          him, and he alive, in this empty house, that there were now only the
          two of us, hit me like a thunderbolt.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          le serti cu ragve le vorme i cpana le serti fa ra
        </td>
        <td class="text-left align-text-top px-6 py-4 column-class-glico">
          Across the threshold were winding stairs and on them, on his back, he.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ra savru vasxu i mi zgana le nu ra troci tu'a le kalri kanla i mi
          noi le betfu be ke'a cu se kruvi cu catlu le noi cnita vau flira be ra
          i mi na darsi le ka pencu ra gi'a cliva ra i ki'u bo ca le nu ra jmive
          vau mi na birti tu'a mi
        </td>
        <td class="text-left align-text-top px-6 py-4 column-class-glico">
          He gave a rattle, I watched as he tried to lift his lids, and I,
          raring, with a bent abdomen, I gazed down into his upturned face, not
          daring to touch him nor retreat, for while he lived I could not be
          certain of myself.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ku'i ra nu'o ku cikna gi'a jai gau kalri fai le kanla i ca le cerni
          murse be fi mi'a ra za'u re'u cmoni gi'e co'u vasxu i ba'e ca bo le
          menli be mi co'a surla .i je mi co'a vreta ne'a ra gi'e birjai ra i mi
          vreta ze'a le djedi be li re ca le snime vilti'a poi ri'a ke'a le
          ckana co'a se gacri le snime poi na runme
        </td>
        <td class="text-left align-text-top px-6 py-4 column-class-glico">
          - But he did not open his eyes in consciousness. - When dawn entered
          between us he groaned once more and seized to breathe, and only then,
          my mind at rest, did I lie down beside him, and wrapped him tightly in
          my arms, and I lay thus in the light and in the darkness through two
          days of snow storm, which covered our bed with a sheet that did not
          melt.
        </td>
      </tr>
      <tr
        class="border-b transition duration-300 ease-in-out hover:bg-neutral-100 dark:border-neutral-500 dark:hover:bg-neutral-600"
      >
        <td class="text-left align-text-top px-6 py-4 column-class-lojbo">
          i ca le cimoi detydei cu viska le solri
        </td>
        <td class="text-left align-text-top px-6 py-4 column-class-glico">
          And on the third day the sun came up.
        </td>
      </tr>
    </tbody>
  </table>
</div>
